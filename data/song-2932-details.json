{"id":2932,"title":"Dv\u0113selis osorys","body":"Aiz azara bolti b\u0101rzi\r\nSudrobe\u0146a lape\u0146om..\r\n  \r\nKotram sovs krysts\r\nNu dabasim d\u016bts,\r\nLels voi mozs - \r\nTys juonas i juoc\u012b\u0161.\r\n  \r\nIzaraut navar,\r\nKotram dzeive sova lamta.\r\n  \r\nCytam tei bogota i laimeiga d\u016bta,\r\nCytam - nu reita leidz vokoram juoc\u012b\u0161\r\nI malnuos m\u012bsuos juosaraun.\r\n  \r\nCylv\u0101ks acs b\u012b\u017eai pace\u013c\r\nI dabasim tod prosa \r\nPar kaidim gr\u0101kim\r\nKrysts jam uzlykts t\u012b\u0161i taids.\r\n  \r\nBet debess tak naatbi\u013cd.\r\nTuos m\u0101mys i sv\u0101tis,\r\nCytreiz lelys osorys \r\nPuor ci\u013cvieci lej.\r\n  \r\nReiz\u012b ar dabasim tod dv\u0113sele raud \r\nI n\u016bsaver, kai pal\u0101kys luosis\r\nPuori styklam l\u0101nai sleid \r\nI zem\u012b v\u012bglai kreit.\r\nAr klusu skani atsasyt, \r\nI t\u016bp vyss otkon kluss.\r\n  \r\nDv\u0113sele raud \u2013 korstys osorys \r\nPar nataisneibu dzeiv\u0113,\r\nTikai vyss jau nu dabasim ir izlamts,\r\nI gryu\u0161ai byus cylv\u0101kam maineit te k\u016b.\r\n \r\nKotram sovs krysts,\r\nAr kuru tys pa pasauli \u012bt.\r\nSaleics voi pr\u012bceigs \u2013 \r\nKaida te vairs starpeiba.\r\n  \r\nCitreiz apkuor apsaver,\r\nCylv\u0101kus sev blokus ejom radz.\r\n  \r\nT\u012bm to\u017ee puor placim sovs dabasu krysts...\r\n  \r\nKrysts pi krysta,\r\nKrysts pi krysta,\r\nVysa zeme kryst\u016bs systa.\r\n  \r\nBruo\u013cs pi bruolei\u0161a,\r\nK\u016bks pi k\u016bce\u0146a.\r\nVosora voi z\u012bme\u0146a.\r\n Kod cylv\u0101ks p\u012bdzymst, \r\nJis sap\u0146oj, ka izaraus nu ikd\u012bnys,\r\nKas pal\u0101ka i skorba,\r\nKas t\u0101vus tai m\u016bceja\r\nI dzeivuot skaistai nadeve.\r\n    \r\nTys struodoj i cen\u0161\u0101s, \r\nPat muguru naatl\u012bc.\r\nMuocuos i raun\u0101s,\r\nSaulis gaismu tik pa ratam radz.\r\n  \r\nBez atpyutys voi smaida\r\nTys kotru reitu ce\u013c\u0101s.\r\nN\u016bstaigoj d\u012bnu\r\nI otkon gult\u0101 gu\u013c\u0101s.\r\n  \r\nVairs napr\u016bt tys n\u016bviert\u0113t,\r\nCik doba apkuort skaista,\r\nCik svareigs ir mirklis,\r\nKas meilam cylv\u0101kam \r\nBlokus ir vadeits.\r\nPuor lyupom gryu\u0161ai vuordi nuok\r\nI sajyutys tys namuok izteikt vairs.\r\n  \r\nKod t\u012bk\u0101s jis ar muoti,\r\nTod gryb tik j\u016b apskaut,\r\nPi kriutem sovom p\u012bk\u013caut,\r\nI saceit, cik styprai jis j\u016b m\u012b\u013coj,\r\nCik duorga jei ir jam.\r\nTikai navar,\r\nKaida distance n\u016btur.\r\n  \r\nKod muote ir myruse,\r\nIz v\u012bna ce\u013ca tup\u016bt\r\nPi zuorka tys raud :\r\n\u201eMuot, es \u013c\u016bbeju tevi...\u201d\r\nTik par v\u0101lu jau...\r\n  \r\nI sapr\u016bt tod cylv\u0101ks, \r\nKa dzeivoj jis dzeivi,\r\nKurai vierteibys nava.\r\n  \r\nJaunam as\u016bt redz\u0113ja,\r\nKai sovu dzeivi n\u012bkoj cyti,\r\nKai paklauseigai krystu t\u012b nas.\r\nBet d\u016bmoj, ka byus sovaiduoks.\r\nTikai krysts taids pats jam dabas\u016bs bej lamts,\r\nI nabyus jam t\u016b n\u016blikt...\r\n  \r\nJuonas leidz golam \u2013 kotram sovs dabasu krysts!\r\n  \r\nKrysts pi krysta,\r\nKrysts pi krysta,\r\nVysa zeme kryst\u016bs systa.","bodyLyrics":"Aiz azara bolti b\u0101rzi\nSudrobe\u0146a lape\u0146om..\n\nKotram sovs krysts\nNu dabasim d\u016bts,\nLels voi mozs - \nTys juonas i juoc\u012b\u0161.\n\nIzaraut navar,\nKotram dzeive sova lamta.\n\nCytam tei bogota i laimeiga d\u016bta,\nCytam - nu reita leidz vokoram juoc\u012b\u0161\nI malnuos m\u012bsuos juosaraun.\n\nCylv\u0101ks acs b\u012b\u017eai pace\u013c\nI dabasim tod prosa \nPar kaidim gr\u0101kim\nKrysts jam uzlykts t\u012b\u0161i taids.\n\nBet debess tak naatbi\u013cd.\nTuos m\u0101mys i sv\u0101tis,\nCytreiz lelys osorys \nPuor ci\u013cvieci lej.\n\nReiz\u012b ar dabasim tod dv\u0113sele raud \nI n\u016bsaver, kai pal\u0101kys luosis\nPuori styklam l\u0101nai sleid \nI zem\u012b v\u012bglai kreit.\nAr klusu skani atsasyt, \nI t\u016bp vyss otkon kluss.\n\nDv\u0113sele raud \u2013 korstys osorys \nPar nataisneibu dzeiv\u0113,\nTikai vyss jau nu dabasim ir izlamts,\nI gryu\u0161ai byus cylv\u0101kam maineit te k\u016b.\n\nKotram sovs krysts,\nAr kuru tys pa pasauli \u012bt.\nSaleics voi pr\u012bceigs \u2013 \nKaida te vairs starpeiba.\n\nCitreiz apkuor apsaver,\nCylv\u0101kus sev blokus ejom radz.\n\nT\u012bm to\u017ee puor placim sovs dabasu krysts...\n\nKrysts pi krysta,\nKrysts pi krysta,\nVysa zeme kryst\u016bs systa.\n\nBruo\u013cs pi bruolei\u0161a,\nK\u016bks pi k\u016bce\u0146a.\nVosora voi z\u012bme\u0146a.\nKod cylv\u0101ks p\u012bdzymst, \nJis sap\u0146oj, ka izaraus nu ikd\u012bnys,\nKas pal\u0101ka i skorba,\nKas t\u0101vus tai m\u016bceja\nI dzeivuot skaistai nadeve.\n\nTys struodoj i cen\u0161\u0101s, \nPat muguru naatl\u012bc.\nMuocuos i raun\u0101s,\nSaulis gaismu tik pa ratam radz.\n\nBez atpyutys voi smaida\nTys kotru reitu ce\u013c\u0101s.\nN\u016bstaigoj d\u012bnu\nI otkon gult\u0101 gu\u013c\u0101s.\n\nVairs napr\u016bt tys n\u016bviert\u0113t,\nCik doba apkuort skaista,\nCik svareigs ir mirklis,\nKas meilam cylv\u0101kam \nBlokus ir vadeits.\nPuor lyupom gryu\u0161ai vuordi nuok\nI sajyutys tys namuok izteikt vairs.\n\nKod t\u012bk\u0101s jis ar muoti,\nTod gryb tik j\u016b apskaut,\nPi kriutem sovom p\u012bk\u013caut,\nI saceit, cik styprai jis j\u016b m\u012b\u013coj,\nCik duorga jei ir jam.\nTikai navar,\nKaida distance n\u016btur.\n\nKod muote ir myruse,\nIz v\u012bna ce\u013ca tup\u016bt\nPi zuorka tys raud :\n\u201eMuot, es \u013c\u016bbeju tevi...\u201d\nTik par v\u0101lu jau...\n\nI sapr\u016bt tod cylv\u0101ks, \nKa dzeivoj jis dzeivi,\nKurai vierteibys nava.\n\nJaunam as\u016bt redz\u0113ja,\nKai sovu dzeivi n\u012bkoj cyti,\nKai paklauseigai krystu t\u012b nas.\nBet d\u016bmoj, ka byus sovaiduoks.\nTikai krysts taids pats jam dabas\u016bs bej lamts,\nI nabyus jam t\u016b n\u016blikt...\n\nJuonas leidz golam \u2013 kotram sovs dabasu krysts!\n\nKrysts pi krysta,\nKrysts pi krysta,\nVysa zeme kryst\u016bs systa.","bodyAbc":"","url":"\/song\/2932-Borowa_MC_-_Dveselis_Osorys","youtubeLink":"","updatedDate":"2022-02-26T16:21:17Z","createdDate":"2017-03-30T13:19:35Z","songTop":{"visitsWeekly":0},"mainArtist":{"id":538,"title":"Borowa MC","url":"\/band\/538-Borowa_MC","songCount":13,"updatedDate":"2023-08-17T06:23:49.187Z","createdDate":"2015-02-21T22:00:00Z"},"tags":[{"id":19,"title":"latgaliski","url":"\/tag\/19-Latgaliski","songCount":117,"labelColor":"#18bc9c"}],"poets":[],"composers":[],"performers":[{"id":538,"title":"Borowa MC","url":"\/band\/538-Borowa_MC","songCount":13,"updatedDate":"2023-08-17T06:23:49.187Z","createdDate":"2015-02-21T22:00:00Z"}]}